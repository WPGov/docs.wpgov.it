# Personalizza la struttura

Dalla versione 8.x è possibile modificare facilmente le tipologie gestite dal plugin all'interno delle sezioni predefinite.

## Creare una nuova tipologia

La creazione di una tipologia, come da standard WordPress per le tassonomie, può essere effettuata dal menù `Trasparenza > Tipologie`.

Saranno richiesti i seguenti dati:

- Nome della tipologia
- Slug (percorso URL)
- Descrizione

Il nome della tipologia è obbligatorio, mentre lo slug può essere generato automaticamente lasciando la casella vuota. Le tipologie predefinite hanno anche una descrizione, che alcuni template possono visualizzare. Puoi aggiungere una descrizione anche per la nuova tipologia che stai creando.

## Modificare una tipologia

Per modificare una tipologia accedere a `Trasparenza > Tipologie`.

Quindi, cercare la tipologia desiderata e selezionare `Modifica`. Le impostazioni sono le stesse previste per la creazione di una nuova tipologia.

## Associare o cambiare una tipologia in una sezione

Le sezioni gestite dal plugin (es. "Disposizioni Generali") contengono al loro interno un insieme predefinito di tipologie. Questo insieme può variare a seconda di normative o specificità dell'ente. Dopo aver creato una tipologia puoi associarla a una sezione accedendo a `Trasparenza > Impostazioni > Gruppi e tipologie` dove potrai associare la nuova tipologia alla sezione desiderata.

La sezione `Gruppi e tipologie` mostra un comodo cruscotto per verificare 2 situazioni che potrebbero verificarsi durante la gestione delle tipologie:

- Tipologie non associate a una sezione (es. quando viene creata una nuova tipologia ma non è ancora associata a una sezione)
- Tipologie associate a più sezioni

Tipicamente le 2 situazioni mostrate nel cruscotto devono mostrare la dicitura [OK] in verde. Nel caso vengano rilevate anomalie, verrà mostrato il messaggio di avviso. In alcuni casi queste anomalie possono essere intenzionali (ad esempio, una tipologia temporaneamente rimossa da una sezione oppure una tipologia volutamente associata a più sezioni). In questi casi è possibile ignorare il messaggio.

## Riordinare una tipologia all'interno di una sezione

La gestione prevista in `Trasparenza > Impostazioni > Gruppi e tipologie` consente di riordinare le tipologie all'interno di una sezione. L'ordine di visualizzazione è quello mostrato nella pagina di configurazione e può essere variato rimuovendo e riaggiungendo alla sezione le tipologie. L'ordine di visualizzazione dipende dalla sequenza con cui vengono aggiunte le tipologie in una sezione.